Mekↄ sukuu wↄ Princeton suapↄn. Mesua Biology. Na wosua dɛn?

Kevin reyi n’abusua ho adi akyerԑ n‘adamfo

Me papa din de Owura Kofi. Ↄfiri Kumasi. Me maame din de Awuraa Abena. Ↄfiri Capecoast. Me papa yԑ Asanteni ԑna me maame yԑ Fanteni. Me papa yԑ ↄbenfoↄ na ↄkyerԑ adeԑ wↄ Presby suapↄn. Wadi mfeԑ aduanan num. Me maame yԑ dↄketa na ↄyԑ adwuma wↄ Korle Bu ayaresabea. Wadi mfeԑ aduanan mmienu. Ↄɔmowↄ mma mmiɛnsa,  Kwasi, Ama ne Kwabena. Medi mfinimfini. Kwabena di kan enti yԑfrԑ no Piesie. Wadi mfeԑ du num. Ↄkↄ ntoasoↄ sukuu. Ↄgyina gyinapԑn mmienu na ↄnim adeԑ paa. Ama tↄ so mmiԑnsa. Wadi mfeԑ du. Ↄkↄ mfitiaseԑ sukuu. Ↄgyina gyinapԑn nsia. Ↄno nso nim adeԑ. Ↄyԑ yԑn nua kumaa enti yԑfrԑ no Kaakyire. Mepԑ m’wofoↄ ne me nuanom asԑm paa.

Me din de Kwasi. Yԑwoo me Kwasiada. Medi m’awoda wↄ bosome oforisuo mu da a ԑtↄ so nwↄtwe. Madi mfeԑ du mmienu. Meyԑ Ghanani. Mefiri Bantama. Me fie nↄma yԑ du nkron. Mekↄ sukuu wↄ Odum mfitiaseԑ sukuu. Me gyina gyinapԑn nsia. Mewↄ nnamfonom bebree nanso m’adamfo baako a mepԑ n’asԑm paa din de Opare. Ↄte Accra, Ghana ahenkuro. M’anigyedeԑ ne bↄↄlbↄ ne akenkan. Mepԑ adesua nso. Nnuane mmienu a m’ani gye ho pa ara yԑ jollof ne akokↄnam ne fufuo ne nkatenkwan. Mepԑ nnipa enti metumi kↄ nnipa mu. 

Abↄ anↄpa nnↄn nsia ne fa, sↄre! Mama, mepaakyεw mepε sε meda kakraa. Me nna no anso me koraa! Hwε! Adεn, εnnε wonkↄ sukuu anaa? Mεkↄ, mεkↄ nanso εnora manna ntεm enti mepε sε meda kakraa. Mehia simma aduasa pε. Wanna ntεm! Ԑnora wohwεε TV firii nnↄn nsia kↄsii nnↄn nwↄtwe εna wokasaa wↄ fon no so saa nnↄnhwere mmienu! Sↄre ntεmntεm na kↄdware. Eeeei Mama. Wopε sε woka akyi/yε late anaa? Mepaakyεw daabi.

Opoku Agyeman afiri Amԑrika aba Ghana. Seesiaa ↄwↄ n’awofoↄ fie wↄ Brong Ahafo. Akos yԑ ne wↄfaase. Ↄkↄ sukuu wↄ suapↄn. Seesiaa wakↄsra ne wↄfa Opoku. Kↄkↄↄkↄ. Memeeme, hwan a? Mepaakyԑw ԑyԑ me, Akos. Eei! Akos, bra mu! Akwaaba akwaaba, bԑtena ase wↄ asaso! Medaase. Wo ho te sԑn? Adesua nso ԑ? Onyame adom, biribiara yԑ. Nsuo nie. Medaase. Mepaakyԑw wↄfa Opoku wↄ he? Mate sԑ waba. M’ani agye paa! Opoku, wowↄ he? Wo wↄfaase Akos aba. Akos, atuu! Wo ho te sԑn? Mepaakyԑw me ho yԑ. Akos, kwan so ԑ? Kwan so bↄkↄↄ. Mehuu mo akyԑ. Afei nso mepԑ sԑ mehu me wↄfa Opoku. Wↄfa, mepaakyԑw Amԑrika te sԑn? Ԑhↄ bↄkↄↄ. Wobԑkyԑ wↄ Ghana, anaa? Mԑdi bosome baako. Me nso m’ani agye sԑ mahu wo! Yoo, monni nkↄmmↄ. Mepԑ sԑ meyԑ aduane kakra ma Akos. Yoo medaase.

Macy ne George yԑ Afua ne Adwoa nnamfo. Ↄↄmo huu ↄↄmo akyԑ enti ↄↄmorebԑsra ↄↄmo wↄ ↄↄmo fie. Kↄkↄↄkↄ. Memeeme, hwanom a? Ԑyԑ yԑn, Macy ne George. O! Macy ne George, mommra mu. Yԑma mo akwaaba. Yaa nuanom. Yԑma mo aha o! Yaa nuanom. Mo ho te sԑn? Bↄkↄↄ. Yoo, akonnwa wↄ hↄ. Montena ase. Yԑdaase. Nsuo nie. Yoo, yԑdaase. Amaneԑ? Yԑbԑsraa mo. Yԑhuu mo akyԑ Ampa, yԑtuu kwan. Saa?! Motuu kwan kↄↄ he? Yԑtuu kwan kↄↄ Tamale. Yԑkↄsraa yԑn abusuafoↄ wↄ hↄ. Mo awofoↄ ne mo nuanom ho te sԑn? Ↄↄmo ho yԑ. Na mo nso ԑ, obiara ho te sԑn? Obiara ho yԑ. Yoo, Afua ayԑ aduane awia yi enti yԑbԑdi. Aane, mayԑ akokↄnkwan ne fufuo. Ↄↄmo nyinaa dii fufuo ne akokↄnkwan no ԑna ↄↄmodii nkↄmmↄ kakra. Seesiaa Macy ne George pԑ sԑ ↄↄmosrԑ kwan efiri sԑ ade asa. Afua, aduane no yԑ dԑ paa. Medaase. Seesiaa ade asa enti yԑpԑ sԑ yԑsrԑ kwan. Yoo, kwan da hↄ. Yԑbԑhyia wↄ sukuu Dwoada. Yoo. Monnante yie

Chop bar wura Wobԑtↄ dԑn? Dԑn na mobԑdi? Wopԑ nkwan bebree? Nam bԑn na wopԑ? Kↄstↄma Wowↄ fufuo wↄ hↄ? Mowↄ ԑmo ne frↄeԑ? Jollof no yԑ sԑn? Mepaakyԑw, ma me waakye sidi du. Fa nkosua ka ho. Mempԑ shito bebree. Ma me nsesa. Gye sika Chop bar wura Gye wo nsesa. Tena ase, yԑde aduane no bԑbrԑ wo

Kan nkↄmmↄdie no na yi nsԑm no ano. Fred ne n’adamfo Amԑrikani redidi wↄ chop bar. Sean, aduane bԑn na wopԑ sԑ wotↄ? Mepԑ sԑ metↄ ԑmo tuo ne nkatenkwan. Yԑse ԑyԑ dԑ paa. Aane, ԑyԑ dԑ paa! Na wo ԑ? Wobԑdi dԑn? Mԑdi fufuo ne apↄnkye nkakra. Ↄↄmotↄ ↄↄmo nnuane na ↄↄmotena ase di. W’aduane no te sԑn? Yԑkaeԑ ampa! Ԑyԑ dԑ papa! Me nso m’aduane no yԑ dԑ nanso mako wↄ mu paa! M’anum hyehye me! Oh, kosԑ. Nom nsuo, ԑbԑkↄ.

Amponsah yԑ sukuuni wↄ Ashesi suapↄn. Anↄpa biara ↄsↄre bԑyԑ nnↄn nsia ne fa. Ԑsԑ sԑ ↄsↄre ntԑm ԑfiri sԑ ԑsԑ sԑ ↄduru sukuu nnↄn nwↄtwe pԑpԑԑpԑ, Sԑ Amponsah sↄre a, ↄdi kan twitwi ne se. Afei ↄhohoro n’anim. Akyire no, ↄprapra ne dan mu. Afei nso, ↄsԑ ne mpa. Sԑ Amponsah wie ne fie adwuma a, ↄdware, siesie ne ho kama. Afei, ↄdi anↄpa aduane. Amponsah nom koko ne paanoo. Ԑtↄ dabi a, ↄnom kↄfe pԑ. Amponsah firi fie nnↄn nson. Ↄnnante nkↄ sukuu efiri sԑ ԑkwan no ware enti ↄfa kaa. Sԑ Amponsah duru sukuu a, ↄne ne nnamfo di nkↄmmↄ kakra.  Ↄkↄ klas firi nnↄn nwↄtwe kↄsi dↄn ko. Afei, ↄdi awia aduane. Amponsah pↄn sukuu nnↄn mmeԑnsa ne fa. Sԑ ↄduru fie na ↄdidi wie a, ↄkↄsua adeԑ wↄ laibri.  Ↄmpԑ TV hwԑ nanso ↄpԑ video games bↄ. Da biara ↄda anadwo nnↄn du.

Akosua Prempeh te Nkran na ↄkↄ sukuu wↄ Ghana suapↄn wↄ Legon. Akosua awofoↄ ne n’abusuafoↄ nyinaa te Kumasi. Mfeԑ mmienu a atwam no, Akosua antumi ne n’abusuafoↄ anni Buronya efiri sԑ na ↄwↄ sukuu adwuma bebree. Afei nso, na ԑsԑ sԑ ↄyԑ adwuma. Nanso, Buronya yi Akosua atumi atu kwan akↄ ne kurom, Kumasi.  Ↄne n’abusuafoↄ nyinaa bԑdi Buronya ne Afe Foforↄ. Akosua atↄ Buronya akyԑdeԑ bebree ama obiara. Na obiara ani agye sԑ Akosua aba fie. Buronya da no, Akosua ne n’awofoↄ ne ne nuanom bԑkↄ asↄre akↄbↄ mpaeԑ atie Nyamensԑm.  Sԑ ↄↄmoba fie a, ↄↄmobԑyԑ nnuane ahoroↄ. Ↄↄmobԑkum nnantwi, mpↄnkye ne nkokↄ bebree. Ↄↄmobԑyԑ jollof, fufuo ne apↄnkye nkakra, ampesie ne frↄeԑ. Afei nso ↄↄmobԑkye anonne bi te sԑ bofrot, kelewele ne kyeps. Akosua nanabaa nso bԑyԑ sobolo ne aborↄbԑ nsa. Akosua nuabaa nso bԑyԑ meatpie ne Buronya keeki. Ↄↄmobԑto pono kԑseԑ efiri sԑ ↄↄmoato nsa afrԑ ↄↄmo asↄrefoↄ ne nnamfonom bebree. Obiara bԑgye n’ani yie. Afe foforↄ mu, ↄↄmobԑsan akↄ asↄre akↄda Nyame ase. Afei nso, Akosua bԑkↄ akↄsra ne nnamfonom ama ↄↄmo nyinaa afenhyia pa!  Sԑ ↄↄmodi Afe Foforↄ no wie a, Akosua bԑsan akↄ Nkran. 

