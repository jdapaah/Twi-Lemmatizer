Mekɔ sukuu wɔ Princeton suapɔn. Mesua Biology. Wo nso wosua dɛn?

Kevin reyi n'abusua ho adi akyerɛ n'adamfo

Me papa din de Owura Kofi. Ɔfiri Kumasi. Me maame din de Awuraa Abena. Ɔfiri Capecoast. Me papa yɛ Asanteni ɛna me maame yɛ Fanteni. Me papa yɛ ɔbenfoɔ na ɔkyerɛ adeɛ wɔ Presby suapɔn. Wadi mfeɛ aduanan num. Me maame yɛ dɔketa na ɔyɛ adwuma wɔ Korle Bu ayaresabea. Wadi mfeɛ aduanan mmienu. Ɔɔmowɔ mma mmiɛnsa,  Kwasi, Ama ne Kwabena. Medi mfinimfini. Kwabena di kan enti yɛfrɛ no Piesie. Wadi mfeɛ du num. Ɔkɔ ntoasoɔ sukuu. Ɔgyina gyinapɛn mmienu na ɔnim adeɛ paa. Ama tɔ so mmiɛnsa. Wadi mfeɛ du. Ɔkɔ mfitiaseɛ sukuu. Ɔgyina gyinapɛn nsia. Ɔno nso nim adeɛ. Ɔyɛ yɛn nua kumaa enti yɛfrɛ no Kaakyire. Mepɛ m'wofoɔ ne me nuanom asɛm paa.

Me din de Kwasi. Yɛwoo me Kwasiada. Medi m'awoda wɔ bosome oforisuo mu da a ɛtɔ so nwɔtwe. Madi mfeɛ du mmienu. Meyɛ Ghanani. Mefiri Bantama. Me fie nɔma yɛ du nkron. Mekɔ sukuu wɔ Odum mfitiaseɛ sukuu. Me gyina gyinapɛn nsia. Mewɔ nnamfonom bebree nanso m'adamfo baako a mepɛ n'asɛm paa din de Opare. Ɔte Accra, Ghana ahenkuro. M'anigyedeɛ ne bɔɔlbɔ ne akenkan. Mepɛ adesua nso. Nnuane mmienu a m'ani gye ho pa ara yɛ jollof ne akokɔnam ne fufuo ne nkatenkwan. Mepɛ nnipa enti metumi kɔ nnipa mu. 

Abɔ anɔpa nnɔn nsia ne fa, sɔre! Mama, mepaakyɛw mepɛ sɛ meda kakraa. Me nna no anso me koraa! Hwɛ! Adɛn, ɛnnɛ wonkɔ sukuu anaa? Mɛkɔ, mɛkɔ nanso ɛnora manna ntɛm enti mepɛ sɛ meda kakraa. Mehia simma aduasa pɛ. Wanna ntɛm! Ɛnora wohwɛɛ TV firii nnɔn nsia kɔsii nnɔn nwɔtwe ɛna wokasaa wɔ fon no so saa nnɔnhwere mmienu! Sɔre ntɛmntɛm na kɔdware. Eeeei Mama. Wopɛ sɛ woka akyi/yɛ late anaa? Mepaakyɛw daabi.

Opoku Agyeman afiri Amɛrika aba Ghana. Seesiaa ɔwɔ n'awofoɔ fie wɔ Brong Ahafo. Akos yɛ ne wɔfaase. Ɔkɔ sukuu wɔ suapɔn. Seesiaa wakɔsra ne wɔfa Opoku. Kɔkɔɔkɔ. Memeeme, hwan a? Mepaakyɛw ɛyɛ me, Akos. Eei! Akos, bra mu! Akwaaba akwaaba, bɛtena ase wɔ asaso! Medaase. Wo ho te sɛn? Adesua nso ɛ? Onyame adom, biribiara yɛ. Nsuo nie. Medaase. Mepaakyɛw wɔfa Opoku wɔ he? Mate sɛ waba. M'ani agye paa! Opoku, wowɔ he? Wo wɔfaase Akos aba. Akos, atuu! Wo ho te sɛn? Mepaakyɛw me ho yɛ. Akos, kwan so ɛ? Kwan so bɔkɔɔ. Mehuu mo akyɛ. Afei nso mepɛ sɛ mehu me wɔfa Opoku. Wɔfa, mepaakyɛw Amɛrika te sɛn? Ɛhɔ bɔkɔɔ. Wobɛkyɛ wɔ Ghana, anaa? Mɛdi bosome baako. Me nso m'ani agye sɛ mahu wo! Yoo, monni nkɔmmɔ. Mepɛ sɛ meyɛ aduane kakra ma Akos. Yoo medaase.

Macy ne George yɛ Afua ne Adwoa nnamfo. Ɔɔmo huu ɔɔmo akyɛ enti ɔɔmorebɛsra ɔɔmo wɔ ɔɔmo fie. Kɔkɔɔkɔ. Memeeme, hwanom a? Ɛyɛ yɛn, Macy ne George. O! Macy ne George, mommra mu. Yɛma mo akwaaba. Yaa nuanom. Yɛma mo aha o! Yaa nuanom. Mo ho te sɛn? Bɔkɔɔ. Yoo, akonnwa wɔ hɔ. Montena ase. Yɛdaase. Nsuo nie. Yoo, yɛdaase. Amaneɛ? Yɛbɛsraa mo. Yɛhuu mo akyɛ Ampa, yɛtuu kwan. Saa?! Motuu kwan kɔɔ he? Yɛtuu kwan kɔɔ Tamale. Yɛkɔsraa yɛn abusuafoɔ wɔ hɔ. Mo awofoɔ ne mo nuanom ho te sɛn? Ɔɔmo ho yɛ. Na mo nso ɛ, obiara ho te sɛn? Obiara ho yɛ. Yoo, Afua ayɛ aduane awia yi enti yɛbɛdi. Aane, mayɛ akokɔnkwan ne fufuo. Ɔɔmo nyinaa dii fufuo ne akokɔnkwan no ɛna ɔɔmodii nkɔmmɔ kakra. Seesiaa Macy ne George pɛ sɛ ɔɔmosrɛ kwan efiri sɛ ade asa. Afua, aduane no yɛ dɛ paa. Medaase. Seesiaa ade asa enti yɛpɛ sɛ yɛsrɛ kwan. Yoo, kwan da hɔ. Yɛbɛhyia wɔ sukuu Dwoada. Yoo. Monnante yie

Chop bar wura Wobɛtɔ dɛn? Dɛn na mobɛdi? Wopɛ nkwan bebree? Nam bɛn na wopɛ? Kɔstɔma Wowɔ fufuo wɔ hɔ? Mowɔ ɛmo ne frɔeɛ? Jollof no yɛ sɛn? Mepaakyɛw, ma me waakye sidi du. Fa nkosua ka ho. Mempɛ shito bebree. Ma me nsesa. Gye sika Chop bar wura Gye wo nsesa. Tena ase, yɛde aduane no bɛbrɛ wo

Kan nkɔmmɔdie no na yi nsɛm no ano. Fred ne n'adamfo Amɛrikani redidi wɔ chop bar. Sean, aduane bɛn na wopɛ sɛ wotɔ? Mepɛ sɛ metɔ ɛmo tuo ne nkatenkwan. Yɛse ɛyɛ dɛ paa. Aane, ɛyɛ dɛ paa! Na wo ɛ? Wobɛdi dɛn? Mɛdi fufuo ne apɔnkye nkakra. Ɔɔmotɔ ɔɔmo nnuane na ɔɔmotena ase di. W'aduane no te sɛn? Yɛkaeɛ ampa! Ɛyɛ dɛ papa! Me nso m'aduane no yɛ dɛ nanso mako wɔ mu paa! M'anum hyehye me! Oh, kosɛ. Nom nsuo, ɛbɛkɔ.

Amponsah yɛ sukuuni wɔ Ashesi suapɔn. Anɔpa biara ɔsɔre bɛyɛ nnɔn nsia ne fa. Ɛsɛ sɛ ɔsɔre ntɛm ɛfiri sɛ ɛsɛ sɛ ɔduru sukuu nnɔn nwɔtwe pɛpɛɛpɛ, Sɛ Amponsah sɔre a, ɔdi kan twitwi ne se. Afei ɔhohoro n'anim. Akyire no, ɔprapra ne dan mu. Afei nso, ɔsɛ ne mpa. Sɛ Amponsah wie ne fie adwuma a, ɔdware, siesie ne ho kama. Afei, ɔdi anɔpa aduane. Amponsah nom koko ne paanoo. Ɛtɔ dabi a, ɔnom kɔfe pɛ. Amponsah firi fie nnɔn nson. Ɔnnante nkɔ sukuu efiri sɛ ɛkwan no ware enti ɔfa kaa. Sɛ Amponsah duru sukuu a, ɔne ne nnamfo di nkɔmmɔ kakra.  Ɔkɔ klas firi nnɔn nwɔtwe kɔsi dɔn ko. Afei, ɔdi awia aduane. Amponsah pɔn sukuu nnɔn mmeɛnsa ne fa. Sɛ ɔduru fie na ɔdidi wie a, ɔkɔsua adeɛ wɔ laibri.  Ɔmpɛ TV hwɛ nanso ɔpɛ video games bɔ. Da biara ɔda anadwo nnɔn du.

Akosua Prempeh te Nkran na ɔkɔ sukuu wɔ Ghana suapɔn wɔ Legon. Akosua awofoɔ ne n'abusuafoɔ nyinaa te Kumasi. Mfeɛ mmienu a atwam no, Akosua antumi ne n'abusuafoɔ anni Buronya efiri sɛ na ɔwɔ sukuu adwuma bebree. Afei nso, na ɛsɛ sɛ ɔyɛ adwuma. Nanso, Buronya yi Akosua atumi atu kwan akɔ ne kurom, Kumasi.  Ɔne n'abusuafoɔ nyinaa bɛdi Buronya ne Afe Foforɔ. Akosua atɔ Buronya akyɛdeɛ bebree ama obiara. Na obiara ani agye sɛ Akosua aba fie. Buronya da no, Akosua ne n'awofoɔ ne ne nuanom bɛkɔ asɔre akɔbɔ mpaeɛ atie Nyamensɛm.  Sɛ ɔɔmoba fie a, ɔɔmobɛyɛ nnuane ahoroɔ. Ɔɔmobɛkum nnantwi, mpɔnkye ne nkokɔ bebree. Ɔɔmobɛyɛ jollof, fufuo ne apɔnkye nkakra, ampesie ne frɔeɛ. Afei nso ɔɔmobɛkye anonne bi te sɛ bofrot, kelewele ne kyeps. Akosua nanabaa nso bɛyɛ sobolo ne aborɔbɛ nsa. Akosua nuabaa nso bɛyɛ meatpie ne Buronya keeki. Ɔɔmobɛto pono kɛseɛ efiri sɛ ɔɔmoato nsa afrɛ ɔɔmo asɔrefoɔ ne nnamfonom bebree. Obiara bɛgye n'ani yie. Afe foforɔ mu, ɔɔmobɛsan akɔ asɔre akɔda Nyame ase. Afei nso, Akosua bɛkɔ akɔsra ne nnamfonom ama ɔɔmo nyinaa afenhyia pa!  Sɛ ɔɔmodi Afe Foforɔ no wie a, Akosua bɛsan akɔ Nkran. 

